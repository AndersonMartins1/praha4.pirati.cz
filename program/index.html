---
layout: program-post
title: Plnění programu 2018–2022
campaignCategoryUid: 2018-komunalni
customizeHeader: true
---
## Otevřená radnice a Transparentní hospodaření 

* Zavedeme rozklikávací rozpočet s přehledem čerpání až na fakturu. Obsah smlouvy nebude tvořen jednou větou, ale celou specifikací. Všechny obchodní smlouvy včetně dodatků zveřejníme na webu. Bude to platit i pro městské akciové a příspěvkové společnosti. 
* Ukážeme data veřejnosti. Přehled faktur a nájemních smluv, analýzy, které si město nechává zpracovat – to vše a mnohé další údaje budou na portálu otevřených dat. 
* Prosadili jsme tzv. participativní rozpočet a budeme jej nadále rozšiřovat. 
* Občanské podněty budeme nejen sbírat, ale i zveřejňovat proces jejich řešení. I proto budeme občany informovat, kdo konkrétně je za řešení daného podnětu zodpovědný i jaký bude postup jeho řešení. 
* Zavedeme povinné zveřejňování důvodových zpráv a dalších podkladů na internetových stránkách městské části před jednáním zastupitelstva. Zápisy z jednání zastupitelstva a rady budou zveřejněny na webu. Na radě města zavedeme hlasování po jménech. 
* Zkvalitníme a zprůhledníme proces zadávání veřejných zakázek. U zakázek malého rozsahu umožníme přihlášení se do výběrového řízení i neosloveným dodavatelům. Veřejné zakázky budeme přidělovat pouze důvěryhodným společnostem 
* Budeme hledat úspory tak, aby vyrovnaný rozpočet městské části nebyl sanován z rozprodeje bytů a majetku. 
* Změníme stanovy městské společnosti 4–majetková tak, aby občané i zastupitelé měli dostatečná práva na informace. 
* Provedeme vnitřní revizi předpisů a smluv týkajících se hospodaření s majetkem Prahy 4. 
* Aktivně se zapojíme do inventarizace majetku MČ Praha 4 – provedeme revizi evidence bytových domů, nebytových objektů, nebytových prostor, pozemků 

## Územní rozvoj 

* Budeme prosazovat přiměřenou výstavbu, developeři se musí podílet na výstavbě školek, parkovišť a dalším veřejném vybavení. Budeme používat plánovací smlouvy místo bezzubých memorand. 
* Budeme prosazovat regulační plány v okolí stanic metra a na dalších rozvojových plochách. Navážeme na naši práci z tohoto volebního období a do zpracování regulačních plánů zpracujeme postupně pravidla pro rozhodování v území pro celou Prahu 4. 
* Zpracujeme a uvedeme v život Strategii rozvoje Prahy 4, včetně rozvoje nových zelených a rekreačních ploch. Součástí bude zpracovaná analýza deficitů občanské a veřejné vybavenosti. 
* Konečně spustíme revitalizaci sídlišť, naším cílem jsou nejen sídliště velká, ale i ta menší, na která se dlouhodobě zapomíná. 
* Důležité zelené plochy – Habrovka, Jalodvorská louka, Velký háj budeme prosazovat jako nezastavitelné. 
* Jsme proti zahušťování výstavby, především na sídlištích. Nepřipustíme prodej městských pozemků, na kterých je veřejná zeleň. 
* Vytvoření zelené osy od Krčského lesa přes Jalodvorskou louku až k Modřanské rokli. Budeme spolupracovat s okolními městskými částmi i občanskými sdruženími. Důsledně budeme prosazovat zachování prostupnosti území a rozvoj územního systému ekologické stability (ÚSES). 
* Zrevitalizujeme předprostory škol. 
* Vyřešíme neutěšený stav chodníků pomocí tzv. “chodníkového programu”. Chceme ve spolupráci s občany a TSK zajistit úpravu či rekonstrukci chodníků a obrubníků pro bezpečnější pohyb občanů. 
* Personálně posílíme Odbor územního rozvoje. 
* Zasadíme se o aktivní výkupy pozemků pod veřejnými prostranstvími a jejich bezúplatný převod ze státních institucí do majetku Prahy 4. 
* V opozici spravujeme informační FB stránku Územní rozvoj – Praha 4, pořádáme přednášky o nových stavbách, organizujeme setkání ke změnám územního plánu. To by však měla dělat radnice. * Informovanost o dění v územním rozvoji posílíme o oficiální kanály. 

## IT a moderní služby občanům 

* Online je lepší než na papíře – digitalizujeme procesy radnice a celé agendy úřadu. Budeme spolupracovat s hlavním městem Prahou na zavedení agend Prahy 4 do Portálu Pražana a tím odlehčíme občanům i úředníkům. Papírovou formu podání zachováme pro ty, kterým online forma nevyhovuje. 
* Služby a informace na jednom místě, na dosah ruky – modernizujeme web naší městské části. Z nepřehledného archaického pozůstatku devadesátých let uděláme srozumitelný moderní portál, kde každý snadno najde potřebné informace pro svou životní situaci – od běžných úředních agend, až po důležité aktuality kulturní, dopravní či bezpečnostní. Budeme včas informovat o údržbě veřejného prostoru a údržbě komunikací, aby se na ni mohli občané připravit. Dále také umožníme přihlášení k odběru relevantních zpráv na úředních deskách městských částí i magistrátu a umožníme výběr vhodné formy upozoronění. Je na občanovi, zda chce být informován e-mailem, mobilní aplikací, sms či třeba prostřednictvím RSS čtečky. 
* Priority občanů jsou prioritou pro město – při digitalizaci agend upřednostníme ty, které jsou občany široce a často využívány. Prioritu mají poplatky za parkování, odpady, psy a procesy úřadu dopadající na běžný život občanů, jako jsou opravy, údržba, výstavba a rekonstrukce zasahující do veřejného prostoru. 
* Agendy hlavního města a i městských částí na jednom místě – Občan nemá řešit, zda jeho podání směřuje na hlavní město či na městskou část. Sjednotíme mechanismy podání tak, aby občané mohli učinit podání kdekoliv a nemuseli řešit administrativní detaily, budeme v tomto ohledu spolupracovat s hlavním městem. 
* Nástroje participativního rozhodování a sběru zpětné vazby se stanou nedílnou součástí fungování úřadu – participační rozhodování nemá být alibismus, ale skutečný podklad pro rozhodování úřadu i volených zástupců, který umožňuje vybírat lepší řešení na základě dlouhodobé znalosti lokality, ve které místní občany nikdo netrumfne. Zpětná vazba k službám, které úřad poskytuje občanům přestane být pouhou byrokratickou povinností a stane se základem pro postupné zlepšování procesů úřadu a zvyšování kvality služeb 

## Bydlení a sociální služby 

* Opravíme kompletně bytový fond a nedovolíme jeho další privatizaci. V rámci stávajícího bytového fondu vyčleníme více bytů pro sociální bydlení a potřebné profese. Sociální byty musí být dostupné pro osamělé rodiče pečující o nezletilé dítě, seniory s nízkými příjmy a zdravotně postižené. 
* Budeme tlačit na developery, aby vytvářeli lokality s rozmanitým bytovým fondem, s dostatkem levných malometrážních bytů. Chceme zabránit vzniku ghett a izolovaných komunit, naším cílem je město, kde spolu žijí lidé všech generací a profesí. 
* Budeme řešit příčiny i důsledky bezdomovectví. Vytvoříme koncepci prevence ztráty bydlení a dostupného bydlení pro všechny. Těm, kteří se na ulici ocitnou, nabídneme pomocnou ruku při návratu do společnosti. Společnost na tom ve výsledku vydělá sociálně i ekonomicky. 
* Budeme dále rozvíjet právní poradnu, zaměříme se na exekuce a problémy lidí s trvalým bydlištěm na nahlášeným na úřad. 
* Vytvoříme službu městského koordinátora pro klienty vyžadující péči na zdravotně sociálním pomezí. Koordinátor pomůže potřebným a jejich rodinám s orientací v nepřehledném prostředí zdravotních a sociálních služeb a zajistí integraci například pobytových služeb, terénní sociální práce, volnočasových aktivit i sítě praktických lékařů. Po vzoru Švédska maximálně zjednodušíme systém z pohledu občana. 
* Zřídíme Kontaktní místo pro bydlení. Občan se v něm dozví informace související s řešením problémů v oblasti bydlení na jednom místě a není nucen obcházet jednotlivé úřady a organizace. 

## Školství 

* Rozmanitost a dostupnost vzdělávání – Podpoříme rozmanitější nabídku vzdělávání na MŠ i ZŠ a vznik specializovaných i alternativních tříd. Část dětí (včetně těch mimořádně nadaných) má své specifické potřeby, a proto se zaměříme na různé způsoby jejich podpory včetně zajištění financování asistentů pedagogů. 
* Participace rodičů – Hlas rodičů musí být slyšet. Zasadíme se o to, aby školské rady na školách plnily svou zákonnou roli na správě a rozvoji školy. Zajistíme, aby se schůze školské komise Prahy 4 konaly na školách, častěji a s pozváním rodičů. Stavební projekty ve školách budeme připravovat za účasti rodičů. 
* Flexibilní, účelné, příjemné, bezbariérové prostorové uspořádání školy a tříd – budeme prosazovat, aby stavební úpravy školních budov a školních prostor (modernizace, rekonstrukce či výstavba) odpovídaly současným potřebám dětí, pedagogů a efektivním moderním metodám výuky v souladu s metodikou pro zadávání projektů veřejných školských budov s ohledem na jejich ekologicky, cenově a energeticky udržitelný provoz. Podpoříme vznik venkovních učeben, napravíme špatná stavební řešení, budeme investovat do revitalizace školních zahrad. 
* Kvalita pro předškolní děti – vytvoříme podmínky pro menší počet dětí ve třídách a zapojení asistentů pedagoga, zvýšení prestiže práce pedagogů v MŠ, finančně podpoříme rozvoj dětských skupin. Budeme hledat shodu mezi potřebami rodičů, učitelů a kapacitními možnostmi tak, aby byl zajištěn i dostatečný letní provoz mateřských škol. 
* Otevřená výběrová řízení na ředitele škol – musí být veřejná, objektivní, nezpolitizovaná. Podpoříme účast ředitelů a pedagogů v rozvojových programech pro vedení škol. Prosazujeme, aby práce ředitelů byla ověřována podle objektivních a především veřejně přístupných a předem známých kritérií ve spolupráci s rodiči. 
* Budeme aktivně rozvíjet dosavadní podporu školám, pedagogům a dětem při snižování dopadů pandemie (s doučováním, pedagogicko–psychologickou pomocí) a při adaptaci dětí pocházejících z odlišných jazykových oblastí vč. ukrajinských dětí (využití dvojjazyčného asistenta, spolupráce s jazykovými školami, zapojení rodičů). 

## Doprava a parkování 

### Podpora MHD, sdílené dopravy a elektromobility 

* Rozvoj MHD a její kvalita je pro nás prioritou 
* Podpoříme výstavbu tramvajového okruhu z Anděla před Dvorecký most na Budějovickou a dále 
* Podpoříme prodloužení tramvajové linky 11 a 14 ze Spořilova na Choceradskou (i na Háje) 
* Budeme v průběžném kontaktu s provozovateli sdílené dopravy s cílem zlepšit pokrytí, kvalitu služeb i ohleduplnost k ostatním uživatelům 
* Podpoříme vytvoření několika nových zastávek na železniční trati podél Jižní Spojky a zvýšení intervalů vlaků 
* Osvětlíme a kultivujeme podchody pod magistrálou a rušnými ulicemi 
* Doplníme přechod (a přejezd pro cyklisty) přes Michelskou ulici u metra Kačerov. 
* Nebudeme se na nikoho vymlouvat a okamžitě navrátíme lavičky a budeme dbát o čistotu zastávek 

### Promyšlené parkování pro lepší veřejný prostor 

* Efektivnějším fungováním parkovacích zón uvolníme 1000 parkovacích míst, které nyní zabírají nerezidenti Prahy 4 a vraky. 
* Parkování pro návštěvy zajistíme pomocí kreditu na parkování. 
* Rozšíříme parkovací zóny na celou Prahu 4 podmiňujeme projektovými úpravami kompenzujícími formální vymezení parkovacích míst a zajišťujícími zlepšení veřejného prostoru 

### Klidná a bezpečná doprava 

* Prosadíme zakrytí Spořilovské ulice 
* Výrazně rozšíříme chodníkový program 
* Plánujeme výstavbu několika nových cyklostezek, spojujících 4 s dalšími městkými částmi 
* Na hlavních ulicích (např. Modřanská) požádáme o snížení rychlosti na 50 km/h 
* Budeme tvořit město přátelské pro chodce, s dostatkem přechodů a bezbariérových opatření 
* U škol zavedeme po pěší zóny před hlavním vchodem do školy a kiss and ride stanoviště pro auta v rozumné vzdálenosti. 
* Budeme prosazovat kroky ke snížení hlukové zátěže ( z Jižní spojky atd.) 
* Zrekonstrujeme křižovatku u Přístaviště, zřídíme stálou zastávku linky č. 118 ve směru Lihovar, úrovňový přechod pro chodce a přejezd pro cyklisty 
* Prosazujeme kroky bránící zkracování si cest autem skrze obytné čtvrti 

## Životní prostředí 

* Zlepšíme čistotu a kvalitu náměstí a dalších frekventovaných veřejných míst. Politiku životního prostředí stavíme na přirozené motivaci, respektu a účasti veřejnosti. Často stačí drobnosti, např. kousek od zastávky vyhradit místo pro kuřáky a umístit popelníkem a košem. 
* Proti vedrům více stromů a vodních ploch. Vysadíme více stromů v pražských ulicích. Zasadíme se o kvalitní náhradní výsadbu za pokácené stromy. 
* Dotačně podpoříme zelené střechy a vertikální zahrady, zatravnění a květnaté pásy. 
* Podpoříme umísťování pítek a kašen; i potoky a vodní plochy jsou přirozenou součástí městského prostoru. 
* Podpoříme hospodaření s vodou, opětovné využití odpadní vody a opatření pro využití nebo zasakování dešťové vody. 
* Omezíme reklamní a světelný smog. 
* Rozšíříme síť veřejných bezbariérových toalet. 
* Podpoříme vznik dalších komunitních zahrad a kompostování. 
* Budeme prosazovat nezastavitelnost velkých zelených ploch. 
* Citlivě zrevitalizujeme veřejná prostranství nejen na velkých sídlištích, ale i v opomíjených lokalitách. 
* Dohlédneme na pravidelný úklid, prosadíme více sběrných nádob na tříděný odpad a jejich častější vyvážení. 
* Květnaté louky nebudou halasně oznamovaná výjimka, ale samozřejmost. 
* Z předprostorů škol vytvoříme přívětivá zákoutí. 
* Doplníme pikniková místa. 
* Podpoříme zřízení oplocených psích hřišť, kde by nemuseli být psi na vodítku a mohli se proběhnout.

## Podpora sportu a zdravého životního stylu

* Postaráme se o úpravu dětských hřišť, sportovišť a senior parků, tak, aby odrážely i demografické potřeby konkrétních oblastí. 
* Nastavíme spravedlivý systém rozdělování grantů, kde budou jasně vymezená pravidla a možnosti k získání grantových prostředků na programy v oblasti sportu a volnočasového vyžití. 
* Granty budeme rozdělovat za účasti nezávislých osobností podle jasných a férových podmínek. 
* Nabídneme volnočasové aktivity mladým lidem ze všech socioekonomických vrstev. Podporujeme rozvoj sportovních aktivit mládeže, volnočasových spolků i nízkoprahových center. Nechceme jen dotovat drahé komerční turnaje sportovních hvězd, ale hlavně finančně pomáhat malým místním mládežnickým klubům a asociacím. 
* Podpoříme na Praze 4 zakládání a provoz komunitních zahrad, parků, ale i například ovocných sadů, kde lidé si tam mohou volně natrhat jablka, hrušky či višně. 
* Zapojíme seniory do rozhodování. Poskytneme starším generacím platformy, skrze které mohou participovat na zásadních rozhodnutích o směřování Prahy 4. Těm, co chtějí, nabídneme kurzy počítačové gramotnosti. Ostatním nabídneme alternativy k zapojení se i bez počítače; digitalizace má spojovat, ne rozdělovat. 

## Bezpečnost – prevence 

* Podpoříme kvalitní programy prevence kriminality dětí a mládeže, které se zaměřují i na snižováním rizik v oblasti protidrogové problematiky a dašími závislostmi. 
* Zavedeme důležitou směrnici k ochraně oznamovatelů (whistleblowing) – splníme požadavky zákona o ochraně osob, které oznamují porušení práva. Současná radnice tento stav ignoruje. 
* Na školách a školkách budeme otevřeně hovořit a zavádět pravidelná školení, poradenství učitelů a žáků na témata týkající prevence dětské kriminality a také v rámci ONLINE bezpečnosti – rizika spojená se sociálními sítěmi, publikací nevhodného obsahu, kyberšikany. 
* Budeme podporovat vzájemné partnerství rodiče–škola, za předpokladu vzájemné otevřenosti, informovanosti a ochoty komunikovat. 
* Zaměříme se na pomoc seniorům v rámci IT prostředí – informační technologie, mediální gramotnosti, ale i bezpečnému pohybu na internetu včetně dostatečného zabezpečení používaných služeb či online nakupování. 
* Budeme pokračovat v nulové toleranci a omezování heren a nebudeme vycházet vstříc těm, kdo bude chtít pronajímat nemovitosti hernám nebo je přímo provozovat. Chceme omezit negativní dopady patologického hráčství, které tyto herny způsobují a podporují. 
* Prosadíme strategie pomoci v návaznosti na celopražskou koordinaci aktivit napříč resorty. Řešení rizikových závislostí vyžaduje koordinovaný přístup. 
* Ve spolupráci s vedením města nastavíme programy minimalizující společenské a zdravotní dopady závislostí (harmreduction programs) a činnost přidružených sociálních a zdravotních služeb.

## Kultura

* Budeme nadále podporovat úspěšné akce, které mají již na Praze 4 dobré jméno a svou tradici, včetně podpory kultury dostupné všem – seniorům i znevýhodněným občanům 
* Zajistíme smysluplné umístění knihobudek – nedopustíme aby na šest měsíců zmizely jako je tomu nyní 
* Budeme podporovat rozvoj veřejných prostranství/parků s interaktivními prvky 
* Zajistíme jednotný on–line kalendář všech kulturních akcí na Praze 4 – na jednom místě přehledně uvidíte, co se vše Praze 4 koná. 
* Budeme pokračovat v práci na Mapě zajímavých míst Prahy 4 a pořádat pravidelné procházky s odborným výkladem po Praze 4 
* Podpoříme stávající divadla a menší původní kina. Rozšíříme nabídku letních kin 
* Podpoříme občany v pořádání kulturních a sousedských akcí. Zjednodušíme byrokracii potřebnou pro krátkodobé zábory veřejných prostranství a podpoříme komunitní akce menších rozměrů 
* Zkulturníme veřejné prostory instalací uměleckých děl. Provedeme inventarizaci uměleckých děl ve veřejném prostoru a zasadíme se o jejich restaurování a údržbu 
* Ve spolupráci s hlavním městem najdeme smysluplné využití pro Dominikánský dvůr 
* Zaměříme se na rekonstrukce Pujmanové. Záchrana keramické stěny Miloše Zeta. Obnovení Koček. Obnova Aeskulapa. 
* Zpracujeme podnět na prohlášení Nových dvorů kulturní památkou.

## Aktivní senioři a zdravotnictví

* Postavíme dům seniorů v Hudečkově ulici pro lidi s Alzheimerovou chorobou, s citlivým zachováním zeleně na pozemku. Domovy pro seniory budeme rozvíjet jako mezigenerační komunity se sdíleným bydlením. Inspirací jsou pro nás západní modely, kde se prolíná bydlení studentů, mladých rodin, seniorů i osob s tělesným postižením. 
* Zapojíme seniory do rozhodování. Poskytneme starším generacím platformy, skrze které mohou participovat na zásadních rozhodnutích o směřování Prahy 4, budeme je zvát do do odborných komisí. Těm, co chtějí, nabídneme kurzy počítačové gramotnosti. Ostatním nabídneme alternativy k zapojení se i bez počítače; digitalizace má spojovat, ne rozdělovat. 
* Dostupnost terénních a ambulantních služeb sociální a zdravotní péče musí být zajištěna tak, aby byly tyto služby v co největší míře poskytovány v domácím prostředí a místní komunitě. 
* Důležitá je i bezpečnost zařízení zajišťující ochranu seniorů, na Praze 4 jsou v alarmujícím stavu. Napravení stavu bude investiční prioritou, připravíme i bezpečnostní recepce v těchto zařízeních. 
* Dokončíme rekonstrukci kulturního centra KOSMOS, s důrazem na rozšíření dostupnosti praktických lékařů a další zdravotní péče. Podpoříme lékaře při hledání nových ordinací během rekonstrukce polikliniky na Pankráci 

## Podnikání 

* Vytvoříme přívětivé prostředí na odboru živvností ÚMČ pro vyřizování veškeré podnikatelské agendy, ideálně z domova 
* Podpoříme město krátkých vzdáleností, tedy vznik lokálních center s dostupnou vybavenost v docházkové vzdálenosti, s drobnými krámky specializovaných prodejců. Tato centra podporují lokální komunitu, snižují dopravu a vytváří zajímavé akcenty města 
* Podpoříme týdenní farmářské a řemeslnické trhy např. na Pankráci, Budějovické, Novodvorské, nám. br. Synků, v Záběhlicích, Braníku atd.
