---
layout: default_zps
title: Zóny parkovacích státní 
---
<div id="map_help">


<h2> Vyhodnocení zavedení zón parkovacího stání na Praze 4 </h2>

<img src="/assets/img/zps/tabulka_zps.png" > </a>
 <p>Vyhodnocením zavedení a rozšíření zón parkovacího stání na Praze 4 zveřejňuji později, než jsem původně chtěl. Koronavirus a s ním související pozastavení platnosti tento krok oddálili o několik měsíců, nyní již však uběhlo několik měsíců s normální dopravou a lze ukázat hodnověrné výsledky. V mapce je vyhodnocení po jednotlivých ulicích, zde přináším souhrný přehled. </p>
 <h4>6000 nově uvolněných parkovacích míst</h4>
<p>
 I když stále neplatí, že každý může zaparkovat bez problému před svým domem, v naprosté vetšině ulic došlo k poklesu obsazenosti. Ty nejvytíženějších místa sice stále zůstávají plně obsazená, ale uvolnilo se jejich okolí. Volné parkovací místo tak mohou rezidenti najít ve větší blízkosti svého bydliště, než jak tomu bylo před zavedením zón. V noci se uvolnilo 6 tisíc parkovacíh míst, přes den přes 7000. Průměrná obsazenost se tak pohybuje pod 70%, a dá se s jistotou říci, že každý rezident najde do 300m od svého bydliště ulici, kde je 30% volných parkovacích míst. Při úvahách o výstavbě parkovacího domu je třeba vzít v úvahu, že místo v něm rezident také nebude mít přímo před vchodem, ale v podobné docházkové vzdálenosti. S výjímkou sídliště Krč tak na Praze 4 nenajdeme vhodné místo, kde by v současné situaci dávala jeho výstavba ekonomicky smysl. Co naopak ekonomicky smysl dává je v daných lokalitách vybudovat systém chytrého parkování, který by řidiči pomohl najít nejbližší volné parkovací místo. Hledáním volného parkovacího místa při cestách v rámci města ztráví až třetinu doby, kterou jim zabere cesta. A vypustí při tom ve Vašem okolé více než třetinu škodlivin, neboť účinnost katalyzátorů je při tomto popojíždění podstatně nižší. </p>

 <h4>Problémem je respektovanost</h4>
<p>Druhým ukazatelem, který si můžete na mapě prohlédnout, je respektovanost zón. Na Praze 4 se pohybuje v průměru kolem 75%. Říká, kolik procent parkujících aut zaparkovalo v souladu s pravidly ZPS - ať už jde o platící rezidenty, nebo platící návštěvníky. Z dat je vidět, že v tomto směru je zde ještě velký prostor pro zlepšení. Dá se téměř říci, že kdyby v ulicích parkovali jen ti s oprávněním, zaparkuje bez problémů každý rezident. Současná koalice však s neplatiči bojuje stejně úspěšně, jako hygiena s covidem - oddělení je zoufale poddimenzované, nevybavené, nestíhá a je několik měsíců pozadu. Přitom vymáhání pokut je samofinancovatelná záležitost - není to o nedostatku peněz, ale o neochotě problém efektivně řešit. Stačí i poměrně jednoduchá opatření - např. přiložení fotografie auta a srozmitelný návod, jak zaplatit, ideálně i s QR kódem. Ochota lidí zaplatit bude určitě vyšší než v případě, než když jim příjde pouhá formální výzva v době, kdy už si nepamatují, že před pár měsíci na Praze 4 parkovali. Zvyšuje to i šanci lidí se bránit v případě pochybení - kdo si lísteček za parkování schovává půl roku? 
Proces je sice z velké části již digitalizovaný, přesto obsahuje řadu zbytečných úkonů, které vyžadují rutinní manuální vstup. Na hlavním městě jsme proto zahájili projekt, který má za cíl tyto procesy dále optimalizovat, s cílem dosáhnout respektovanosti nad 90%. Rovněž po přesoutěžení současného provozovatele kontrolujících aut budou umět tyto auta vyhodnocovat i parkování na předchodech, v křižovatkách a v zeleni. Uleví tak v práci městským strážníkům, kterých je v Praze chronický nedostatek a jejichž primárním úkolem má být starost o bezpečnost, ne rozdávání lístečků. </p>

<img src="/assets/img/zps/respektovanost.png" > </a>


 <h4>Parkovací oprávnění vs místa</h4>
 <p>Jedním z častých argumentů je, že parkovací zóny nemohou fungovat dobře, neboť je vydáno o trochu více parkovacích oprávnění, než je v zóně parkovacích míst. Data ukazují, že takto jednoduché to není. V ulicích pravidelně parkuje pouze cca 60% držitelů parkovacích oprávnění, zbytek drží občané Prahy 4, kteří přes noc parkují převážně mimo ZPS, a parkovací kartu si koupili kvůli možnosti parkování ve zbytku Prahy 4.  Údaje za původní část bohužel nemám, ale v nově rozšířené části drží parkovací oprávnění 5353 občanů a má 6116 parkovacích míst v ZPS, které jsou v průměru obsazeny pouze z poloviny. Na účelových kominikacích a ve vnitroblocích se totiž nachází dalších více než 3000 parkovacích stání, přes 2000 individuálních garáží a cca 700 míst v hromadných garážích. Dalších 5000 parkovacích míst je ve firemních garážích. Problém je lokalního charakteru. Nabízelo by se tak vytvořit v těchto místech menší zóny, a nastavit cenu pro rezidenty tak, aby poptávka odpovídala nabídce, a zisk investovat do vytváření nových parkovacích míst v lokalitě. Předtím je však nutné zlepšit respektovanost na alespoň 90% - a zatím se zdá, že by to mělo i stačit.   </p>

<h4>Zisk ze ZPS</h4>
Zisk se dělí napůl mezi MČ a hlavní město. Nejprve je však třeba zaplatit náklady na zavedení, které se splácí první tři roky od zavedení. Zavedení v roce 2018 vyšlo na 34 milionů korun a rozšíření v roce 2019 na 9 miliónů korun. K tomu je třeba připočítat roční náklady na běžný provoz ve výši cca 5 miliónů korun. Příští rok tak již městská část bude jistě v plusu, s bilancí za tento rok je však obtížné odhadnout a je nutné počkat si na výsledky. V červnu schválené strategii jsme však prosadili, aby byl proces nakládání s výnosy z parkování transparentnější. Od tohoto roku tak budou příjmy a výdaje veřejně dostupné na internetových stránkách města a webu ZPS. Výsledkem nově navržené rozpočtové položky bude transparentní využívání určeného podílu výnosů z provozu ZPS (dle schématu níže) na částečné či plné krytí nových dopravních opatření investičního charakteru v oblasti parkování, a to jak hlavním městem, tak městskou částí.  



</div>