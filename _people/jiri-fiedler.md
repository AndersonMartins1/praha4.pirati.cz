---
uid:                jiri.fiedler
name:               Jiří Fiedler  	# běžně používáné jméno
titles:
  before:
  after:
category:                       # kategorie: p6, cl
- praha4
- can22
description:    Registrovaný příznivec Pirátů # kratký popis, max 160 znaků
mail:
- 
mob:			
profiles:
  facebook:
  twitter: 
  flickr: 
ordcan22: 16
---

Jiří Fiedler je registrovaný příznivec Pirátů na Praze 4. Kandiduje na 16. místě do zastupitelstva městské části Praha 4. 

Jiří vystudoval stavební fakultu ČVUT v Praze (diplom získal v roce 1968). Nejprve pracoval 20 let v oboru geotechniky (z toho 6 let v Africe), poté přes 20 let působil v silničním stavitelství jako specialista ve velké nadnárodní firmě. Od roku 2011 je v důchodu, ale i přesto zůstává ve své profesi aktivní jako OSVČ, i když v menším rozsahu než dříve. Dvacet let je českým zástupcem v technické komisi Evropského sdružení pro asfaltové vozovky, také proto, že se na pracovní úrovni domluví třemi cizími jazyky.

Má jednu dceru, která žije s manželem trvale na Novém Zélandu, kde již oba mají i s vnoučaty české občanství. Cesty za nimi mu umožnily poznat i vzdálené země. Pracovní i turistické pobyty mu umožnily získat dobrou představu o ekonomické a sociální situaci v různých zemích a o jejich problémech.

V kontaktu s Pirátskou stranou je od roku 2019. Jeho povaze a životním zkušenostem vyhovuje její středové politické zaměření a snaha o transparentní politiku založenou na faktech.

„Každý, kdo se stále učí, zůstává mladý.“ řekl kdysi výrobce automobilů Henry Ford. Jeho slova stále platí. 

Je důležité, abychom se senioři neuzavírali ve své bublině, ale komunikovali, zejména s mladými. Oni mají nadšení a elán, kteří starší již nemají. Zato disponují zkušenostmi a vědí, že dobré myšlenky nemusí vždy dobře skončit. Když si budeme všichni vzájemně naslouchat, snažit se jeden druhého pochopit, tak se věci v naší zemi pohnou lepším směrem.
