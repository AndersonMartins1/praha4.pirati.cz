---
uid:                jiri.fiedler
name:               Jiří Fiedler  	# běžně používáné jméno
titles:
  before:
  after:
category:                       # kategorie: p6, cl
- praha4
- can22
description:    Registrovaný příznivec Pirátů # kratký popis, max 160 znaků
mail:
- 
mob:			
profiles:
  facebook:
  twitter: 
  flickr: 
ordcan22: 16
---

Vystudoval jsem stavební fakultu ČVUT v Praze (diplom v roce 1968). Nejprve jsem pracoval 20 let v oboru geotechniky (z toho 6 let v Africe). Poté přes 20 let v silničním stavitelství jako specialista ve velké nadnárodní firmě. Od roku 2011 jsem v důchodu, ale stále jsem ve své profesi aktivní jako OSVČ, i když v menším rozsahu než dříve. Dvacet let jsem českým zástupcem v technické komisi Evropského sdružení pro asfaltové vozovky, také proto, že se na pracovní úrovni domluvím 3 cizími jazyky.

Mám jednu dceru, která žije s manželem trvale na Novém Zélandu, kde již oba mají i s vnoučaty občanství. Cesty za nimi mi umožnily poznat i vzdálené země. Pracovní i turistické pobyty mi umožnily získat dobrou představu o ekonomické a sociální situaci v různých zemích a o jejich problémech.

V kontaktu s Pirátskou stranou jsem od roku 2019. Mé povaze a životním zkušenostem vyhovuje její středové zaměření a snaha o transparentní politiku založenou na faktech.

„Každý, kdo se stále učí, zůstává mladý.“ řekl kdysi výrobce automobilů Henry Ford. Jeho slova stále platí. Letos mi bude 76 let, ale pořád mám zájem se dozvídat nové věci. Nejen ve svém oboru, ale i o tom jak funguje svět. Snažím se při tom pomáhat podle svých sil a možností.

Je důležité, abychom se my senioři neuzavírali ve své bublině, ale komunikovali, zejména s mladými. Oni mají nadšení a elán. Ten my už nemáme. Ale máme zkušenosti a víme, že dobré myšlenky nemusí vždy dobře skončit. Když si budeme vzájemně naslouchat, snažit se jeden druhého pochopit, tak se věci v naší zemi pohnou lepším směrem.