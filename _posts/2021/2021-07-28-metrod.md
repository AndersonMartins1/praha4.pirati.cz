---
layout: post
category: CLANKY
title: Piráti z Prahy 4 se distancují od zdržování výstavby metra D. Odhlasovali vyloučení Jelínkové ze zastupitelského klubu
date: 2021-07-28T7:00:00.000Z
author: Jan Hora
authorId: jan.hora
image: 
tags: metro d zastupitelsky klub
---

*28. července 2021* - **Zastupitelský klub Pirátů MČ Praha 4 vyzval svou nezávislou členku Marii Jelínkovou k ukončení blokování výstavby metra D. Pokud tak Jelínková neučiní, klub se drtivou většinou hlasů usnesl, že bude k 1. srpnu z jeho řad vyloučena.** 

*“Aktivity, kterých se Marie Jelínková účastní, povedou nejen ke zdržení výstavby metra D a ke zvýšení jejích nákladů, ale zároveň nejsou ani v zájmu místních obyvatel, protože znemožní dosažení takové dohody o způsobu výstavby ve stanici metra Olbrachtova, která by byla příznivá pro místní obyvatele,”*  komentuje jednání Jelínkové Jan Hora, zastupitel MČ Praha 4 za Piráty. 

Jelínková skrze svůj spolek Pankrácká společnost dlouhodobě podniká kroky vedoucí k zdržení stavby. Již v květnu 2020 proto místní sdružení Piráti Praha 4 vyzvalo Jelínkovou ke stažení odvolání proti výstavbě metra D. Vzhledem k tomu, že tak dosud neučinila, nadále zastává negativní stanovisko k projektu a nečiní žádné kroky, které by vedly k dosažení dohody s Dopravním podnikem, jednal v úterý 27. července zastupitelský klub o možnosti vyloučení Jelínkové ze svých řad. Sama Jelínková se z jednání na poslední chvíli omluvila.

Klub kvůli její neúčasti znovu v úterním usnesení vyzval zastupitelku k jasné a veřejně deklarované podpoře zpětvzetí odvolání týkající se správních řízení k výstavbě metra D a to do 31. července. Pokud tak neučiní, bude k 1.srpnu z klubu vyloučena.

*“Dohoda s místními obyvateli je pořád ještě možná, ale dochází nám čas. Velmi by mě mrzelo, kdyby zdržovací taktika nakonec vedla jak k prodražení projektu, tak k výstavbě stanice dle původního plánu. Prohráli by všichni - místní obyvatelé i hlavní město - a přitom úplně zbytečně,”* dodává Hora.

Piráti vstupovali do komunálních voleb v roce 2018 s programem jasně podporujícím projekt metra D a Jelínková se jako nezávislá na kandidátce Pirátů zavázala tento program dodržovat.

**Kontakt pro média:**<br>
**Michal Polák, Media manažer KS Praha, tel: +420 608 517 127; mail: michal.polak@pirati.cz**<br>
**Jan Hora, zastupitel MČ Praha 4, tel: +420 775 608 734; mail: jan.hora@pirati.cz**<br>
