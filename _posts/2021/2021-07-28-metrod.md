---
layout: post
category: CLANKY
title: Zastupitelský klub  Pirátů na Praze 4 vyloučil Marii Jelínkovou
date: 2021-08-03T7:00:00.000Z
author: Jan Hora
authorId: jan.hora
image: metroD.png
tags: 
  - metro d
  - zastupitelsky klub
---

*Praha, 3. srpna 2021* - **Marie Jelínková od 1. srpna není členkou zastupitelského klubu Pirátů na Praze 4. Její vyloučení Piráti odhlasovali již minulý týden v návaznosti na dlouhodobé porušování volebního programu strany a podpory kroků zdržující projekt výstavby metra D.** 

Piráti se na vyloučení nezávislé zastupitelky Marie Jelínkové usnesli už 27. července na jednání svého klubu. Sama Jelínková se z jednání na poslední chvíli omluvila. *“Z toho důvodu nebylo o vyloučení rozhodnuto s okamžitou platností, ale byl Marii Jelínkové dán prostor k veřejně deklarované podpoře zpětvzetí týkající se správního řízení k stavbě metra D do konce července. Marie Jelínková k věci přistoupila stejně jako k předešlým pokusům o debatu. S klubem již delší dobu standardně nekomunikuje. Věc tímto považujeme za uzavřenou,”*   komentuje vyloučení Jelínkové Jan Hora, pirátský zastupitel Prahy 4.

Hora již dříve upozornil, že jednání Jelínkové, která skrze spolek Pankrácká společnost podniká kroky ke zdržení a prodražení výstavby metra D, není ku prospěchu místních obyvatel. Dohoda o způsobu výstavby stanice Olbrachtova, proti které Jelínková vznáší námitky, je stále možná. 

Marie Jelínková byla zvolena do zastupitelstva MČ Praha 4 jako nezávislá na kandidátní listině Pirátů, jejichž program jasně deklarující podporu výstavbě metra D se zavázala plnit. Zastupitelský klub Pirátů k jejímu vyloučení přistoupil po dlouhodobých neshodách ohledně priorit MČ Praha 4 i nezájmu s klubem standardně komunikovat.

**Kontakt pro média:**<br>
**Michal Polák, Media manažer KS Praha, tel: +420 608 517 127; mail: michal.polak@pirati.cz**<br>
**Jan Hora, zastupitel MČ Praha 4, tel: +420 775 608 734; mail: jan.hora@pirati.cz**<br>
