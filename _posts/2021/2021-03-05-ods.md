---
layout: post
category: CLANKY
title: Koalici na Praze 4 drží u moci zastupitelka, která přešla z ODS k SPD, Piráti žádají její vyloučení ze zastupitelského klubu a rekonstrukci koalice
date: 2021-03-05T12:00:00.000Z
author: Jan Hora
authorId: jan.hora
image: posts/tz-ods-210305.jpg
tags: 
  - zastupitelstvo
  - koalice
---

*Praha 5. 3. 2021* - **V zastupitelstvu na Praze 4 došlo k rošádě, kdy zastupitelka Klára Cingrošová zvolená za ODS na sociálních sítích oznámila, že vstoupila do hnutí Svoboda a přímá demokracie (SPD). Cingrošová však podle svých slov zůstává v zastupitelském klubu ODS a bude koalici dále podporovat. Její odchod do opozice by znamenal ztrátu rozhodujícího 23. hlasu ve 45členném zastupitelstvu MČ Praha 4. Zastupitelský klub Pirátů vyzývá k okamžitému vyloučení Cingrošové ze zastupitelského klubu občanských demokratů a žádá jednání o rekonstrukci koalice.**

*„Odsuzujeme pokračování takové koalice ANO, ODS, TOP 09 a SPD. Účast nesystémové strany v koalici či její tichou podporu současné rady považujeme za nebezpečný precedens. Z našeho pohledu je to naprosto nepřijatelné a žádáme, aby zastupitelka za SPD nebyla součástí koalice,”* říká předseda zastupitelského klubu Pirátů Adam Jaroš.

Podle informací [Deníku N](https://denikn.cz/572955/zastupitelka-ods-prebehla-k-spd-strana-s-ni-vladne-dal/?ref=in) vedení ODS v tuto chvíli nemá v plánu podnikat žádné kroky proti místnímu sdružení na Praze 4. Předsedkyně TOP 09 Markéta Pekarová Adamová [informovala](https://denikn.cz/minuta/575249/?ref=list), že o situaci ví a zdůraznila odmítavý postoj ke spolupráci na jakékoliv úrovni se stranami jako je SPD či KSČM. Dle jejích slov kolegové na Praze 4 nově vzniklou situaci aktivně řeší. TOP 09 má zákaz koalice s SPD ve svých stanovách a strana tento postoj opakovaně prezentovala [také veřejně](https://twitter.com/TOP09cz/status/1310641134553661445?ref_src=twsrc%5Etfw%7Ctwcamp%5Etweetembed%7Ctwterm%5E1310641134553661445%7Ctwgr%5E%7Ctwcon%5Es1_c10&ref_url=https%3A%2F%2Fwww.hlidacstatu.cz%2Fdata%2FDetail%2Fvyjadreni-politiku%2Fd7e1f1b4399366fe9a003bd5a0aaf815%3Fqs%3Dosobaid3Amarketa-pekarova-adamovaspd).
Piráti nadále odmítají jakoukoliv formu spolupráce s hnutím SPD a žádají TOP 09, aby potvrdila svůj odmítavý postoj k možnosti koalice s SPD.

*„Vyzýváme pražskou TOP 09, aby ukončila účast v koalici, kterou drží jedním hlasem hnutí SPD. Jsme připraveni zasednout k jednacímu stolu a se všemi stranami řešit varianty rekonstrukce koalice,”* říká zastupitel Jan Hora.

Na Praze 4 vládnou od dubna 2019 koalice ANO, ODS a TOP 09 a jednoho nezařazeného zastupitele (dříve KDU-ČSL). Opozice tehdy shodila do té doby fungující radu složenou z Pirátů, Praha 4 sobě a Společně pro Prahu 4 (Zelení a nezávislí) a má většinu jednoho hlasu.

**Kontakt pro média:**<br>
**Jan Hora**, Piráti a nezávislí, zastupitel MČ Praha 4, tel: +420 775 608 734; mail: jan.hora@pirati.cz<br>
**Tibor Vansa**, Piráti a nezávislí, zastupitel MČ Praha 4, tel.: +420 776 555 622; mail: tibor.vansa@pirati.cz<br>
**Michal Polák**, PR Manažer KS Praha, tel: +420 608 517 127; mail: michal.polak@pirati.cz
