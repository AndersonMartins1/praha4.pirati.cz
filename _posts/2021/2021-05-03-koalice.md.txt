---
layout: post
category: CLANKY
title: Vznik nové koalice bez extremistů na Praze 4 brzdí obsazení křesla starosty
date: 2021-05-03T8:00:00.000Z
author: Tibor Vansa
authorId: tibor.vansa
image: coalition.jpg
tags: koaliční s
---

*3. května 2021* - **Vyjednávání zastupitelských klubů Pirátů a Zelených o nové koalici MČ Praha 4 dostalo po více než měsíčních diskuzích jasné obrysy. Vítězové posledních komunálních voleb Piráti nyní čekají na jasné stanovisko Zelených k obsazení postu starosty, který si nárokují oba kluby. Nová koalice chce nahradit stávající vedení radnice opírající se o hlas SPD. To ztratilo svou akceschopnost již na březnovém zasedání zastupitelstva, kdy se mu nepodařilo schválit program jednání.**

*“Výsledkem téměř dvouměsíčního vyjednávaní o programu je [kvalitní materiál] (https://github.com/pirati-web/praha4.pirati.cz/blob/gh-pages/assets/img/posts/koalice.pdf). Vyšli jsme vstříc ve všech bodech, které Zelení předložili jako stěžejní. Nyní od nich žádáme jasnou deklaraci, že akceptují náš nárok na obsazení křesla starosty, který nám jako vítězům voleb náleží,”* říká k vyjednávání předseda zastupitelského klubu Pirátů Adam Jaroš, s tím, že by Pirátům dle dohody náležely také dva posty radních.

Zeleným Piráti nabízejí pozici prvního místostarosty pro Petra Štěpánka a tři místa v radě. Další dva koaliční partneři - klub Společně pro Prahu (STAN+ KDU) a klub TOP09 - by v radě obsadili po jednom postu. TOP09 jednání o svém vstupu do nové koalice ale podmiňuje právě jasným určením jejího budoucího lídra. Chybějící souhlasné stanovisko Zelených tak znemožňuje nabídnout občanům alternativu k současné nefunkční koalici.
“Z gescí si nárokujeme pouze IT a otevřenost radnice. Dále si přejeme využít znalosti a zkušenosti Petry Rejchrtové ve vhodné agendě. Tou je buď územní rozvoj, nebo veřejná prostranství a místní agenda, či životní prostředí,” konkretizuje požadavky Pirátů zastupitel Tibor Vansa.

Zastupitelské kluby Pirátů a Zelených vyjednávají o podobě budoucí možné koalice od březnového zasedání zastupitelstva, kdy neschválení programu potvrdilo, že stávající koalice ANO, ODS, TOP 09 a jednoho nezařazeného zastupitele (dříve KDU-ČSL) již nemá potřebnou většinu. 
Ta v čele radnice stojí od dubna 2019, kdy shodila do té doby fungující radu složenou ze zástupců Pirátů, Praha 4 sobě (Zelení a nezávislí) a Společně pro Prahu 4 (STAN-KDU) s většinou jednoho hlasu. V březnu letošního roku pak zastupitelka Klára Cingrošová zvolená za ODS oznámila svůj vstup do hnutí Svoboda a přímá demokracie (SPD). Cingrošová však podle svých slov zůstává v zastupitelském klubu ODS a koalici dále podporuje. Současné vedení se tedy opírá o hlas extrémistického uskupení SPD. *“To je pro Piráty nepřijatelné,”* uzavírá Tibor Vansa.


**Kontakt pro média:**<br>
**Tibor Vansa,** zastupitel MČ Praha 4, tel: +420 776 555 622; mail: tibor.vansa@pirati.cz<br>
**Michal Polák**, Media manažer KS Praha, tel: +420 608 517 127; mail: michal.polak@pirati.cz<br>