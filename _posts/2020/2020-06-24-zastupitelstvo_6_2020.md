---
layout: post
category: CLANKY
title: Návrh Pirátů na hospodárné nakládání s byty na zastupitelstvu Prahy 4 neprošel
date: 2020-06-24T12:00:00.000Z
author: Jan Hora
authorId: jan.hora
image: zastupitelstvo3.jpg
tags: bytova krize radnice zastupitelstvo magistrat
---

*Praha 24.6.2020* - **Koalice ODS, ANO a TOP09 opět odmítla vést dialog se zastupiteli a zamítla všechny body navrhované opozicí. Neprošel návrh našeho zastupitele Jana Hory k úpravě postupu prodeje bytů ve spolupráci s hlavním městem, ani návrh Tibora Vansy týkající se nedávného interního auditu předražených zakázek na nákup dezinfekce.**

Vládnoucí koalice ODS, ANO a TOP09 na Praze 4 opět odmítla vést dialog se zastupiteli a zamítla všechny body navrhované opozičními zastupiteli na program jednání. [Návrhy](https://praha4.pirati.cz/tiskove-zpravy/zastupitelstvo_6/) pirátských zastupitelů k úpravě postupu prodeje bytů, který měl za cíl zlepšit spolupráci s hlavním městem při řešení bytové krize a k projednání nedávného interního auditu předražených zakázek na nákup dezinfekce nebyly přijaty. I veřejnost si všimla, že radnice nehospodárně nakládá s prostředky, schvaluje podezřelé zakázky a nezveřejňuje řádně výběrová řízení. Před hlasováním o prodeji nemovitostí ve vlastnictví městské části se ukázalo, že opět v této věci nedošlo ke komunikaci s magistrátem.

*„Radní pro majetek Michal Hroza (TOP09) na zastupitelstvu prohlásil, že pokud by hlavní město mělo zájem o byty prodávané městskou částí, může se přihlásit do soutěže a podat nabídku. Magistrát přitom může od městské části získat nemovitosti pouze prostřednictvím tzv. odsvěření, o které MČ musí sama nejprve požádat. Toto mylné tvrzení pana Hrozy je další příklad chybějící kompetence současné rady k řízení Prahy 4,”* dodává Hora. Dále interpeloval, zda pan Hroza jakožto gesční radní spolupracuje s magistrátem na řešení bytové krize. Zastupitel Viktor Derka interpeloval místostarostu Hrozu, zda plánuje pokračovat ve stávající privatizaci nemovitostí nebo ji přerušit. Dále se dotázal, jestli proběhla analýza, na jejímž základě půjde rozhodnout, které nemovitosti má smysl držet a které ne, případně kdy proběhne.

**Kontakt pro média:**<br>
**Jan Hora**, zastupitel MČ Praha 4, tel: +420 775 608 734; mail: jan.hora@pirati.cz<br>
**Michal Polák**, Media manažer KS Praha, tel: +420 608 517 127; mail: michal.polak@pirati.cz<br>
