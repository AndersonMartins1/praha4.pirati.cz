---
layout: post
category: CLANKY
title: Koalice se vyhýbá diskusi o podezřelých zakázkách pro osoby spojené s ODS, opozice svolává mimořádné zastupitelstvo s návrhem na odvolání starostky
date: 2020-05-15T12:00:00.000Z
author: Tibor.Vansa 
authorId: tibor.vansa    # uid nekoho z _people
image: posts/15_5_2020.jpg
tags: koronavirus krize radnice mimoradne zastupitelstvo
---

<b>Klub Piráti a nezávislí společně s ostatními opozičními kluby, tedy klubem Společně pro Prahu 4 a Praha 4 sobě - Zelení a NK dnes na zastupitelstvu Prahy 4 předali starostce MČ Prahy 4 Ireně Michalcové (ANO) žádost o svolání mimořádného zastupitelstva poté, co koalice odmítla na probíhajícím zastupitelstvu řešit většinu aktuálních problémů vzniklých v souvislosti s krizí kvůli koronaviru.</b>

Koalice po téměř 5 měsících konečně svolala jednání zastupitelstva. Jednání zastupitelstev byla v době karantény omezena, koalice však nadále odkládala jeho svolání na nejpozdější možný termín. Do tíživé situace tak dostala i žadatele o dotační podporu. Často se jedná o sociální služby, které v době korona krize hrály nezastupitelnou roli.

Koalice svévolně navrhla vypuštění interpelací zastupitelů. Interpelace občanů se podle původních pokynů mohly realizovat pouze písemně. Po dvouhodinovém jednání na nátlak opozice bylo nakonec občanům umožněno interpelace přednést ústně alespoň v oddělené místnosti.

Odporu koalice vůči interpelacím se nelze divit. Podezřelé zakázky z <a href:"https://smlouvy.gov.cz/smlouva/12080552">30. března</a>, <a href:"https://smlouvy.gov.cz/smlouva/12129760">3. dubna</a>, <a href:"https://smlouvy.gov.cz/smlouva/12176936">8. dubna</a> a <a href:"https://smlouvy.gov.cz/smlouva/12518372">5. května</a>, které uzavřela během karantény, jsou terčem kritiky opozice. Piráti podají trestní oznámení. Všechny body navržené Piráty či kolegy z jiných opozičních stran - ať už k těmto zakázkám, nebo i ke všem dalším tématům byly koalicí odmítnuty a diskuse k nim nemohla proběhnout.

Mimořádné zastupitelstvo má starostka teď povinnost svolat do 15 dnů. Opoziční strany na něm požadují řešit nedostatečnost opatření, které Praha 4 podnikla v souvislosti s koronavirem a nedostatečným rozsahem pomoci obyvatelům Prahy 4. Dále navrhují řešit množství podivných nákupů, které městská část během poslední doby realizovala, a to například v oblasti nákupu ochranných a dezinfekčních pomůcek. Také budou chtít projednat nedostatečná opatření  v oblasti školství a otázky související s nájmem a pronájmem prostor.

Opoziční strany chtějí mimořádným zastupitelstvem také umožnit, aby na něj měla přístup i veřejnost. Účast veřejnosti na dnešním jednání nebyla umožněna, občané tak nemohli osobně interpelovat jednotlivé zastupitele a radní už od prosince 2019. Opozice proto považuje za důležité umožnit veřejnosti účast na zastupitelstvu v nejbližší možnou dobu. 

Vzhledem k množství jednotlivých pochybení, která se během posledních měsíců stala a nedostatečnému řešení situace s koronavirem na Praze 4 zároveň opozice navrhuje odvolání starostky. 

“Koalice si vykládá přísloví “krize jako příležitost” velmi osobitě. Není možné, aby se vyhnuli povinnosti vysvětlovat své kroky, obzvlášť když existuje důvodné podezření z plýtvání veřejnými prostředky na nevýhodné nákupy od garážových firem napojených na ODS. Svoláváme proto mimořádné zastupitelstvo,” uzavírá zastupitel Pirátů Jan Hora.

Kontakt: 
Tibor Vansa, Piráti a nezávislí, zastupitel MČ Praha 4, tibor.vansa@pirati.cz, 776 555 622


