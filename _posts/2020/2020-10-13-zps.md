---
layout: post
category: CLANKY
title: Zóny na Praze 4 uvolnily přes 6 tisíc parkovacích míst. Čtvrtinu míst zabírají neplatiči, které radnice nedokáže postihovat
date: 2020-10-13
author: Tibor Vansa
authorId: tibor.vansa
image: zps.jpg
tags: 
  - zony parkovaciho stani

---


*13. října Praha – **Současná situace ukazuje, nakolik je důležité mít při rozhodování ve veřejné správě k dispozici správná data. Především by je měla mít k dispozici i veřejnost, aby mohla výkon politiků hodnotit na základě dopadů jejich práce. Piráti Praha 4 proto společně s vyhodnocením zavedení zón parkovacího stání zveřejnili i podrobná <a href = "https://praha4.pirati.cz/zps" class = "bluetext">data</a> z městské části. Občané si tak budou moci prohlédnout důsledky zavedení po jednotlivých ulicích. Dopad zón je na každé ulici specifický, což potvrzují také různorodé názory na jejich zavedení.**

*„Po odeznění první vlny koronaviru máme k dispozici několik měsíců dopravy v normálním stavu. Lze tak ukázat, že zavedení uvolnilo značný počet parkovacích míst, dříve zabraných dojíždějícími či odstavenými auty.  Celkově se na Praze 4 díky zavedení zón uvolnilo přes noc 6000 parkovacích míst, přes den více než 7000. Nejatraktivnější lokality zůstávají plně obsazené, ale zásadně se zkrátila vzdálenost k nejbližšímu volnému místu. V dochozí vzdálenosti do 300 metrů tak lze nalézt ulici, která je zaplněná maximálně ze 70 procent,“* komentuje výsledná data zastupitel a autor webové aplikace Tibor Vansa.
Při prohlížení ulic a interpretaci výsledků je třeba vzít v úvahu několik skutečností. U obsazenosti je udávána průměrná hodnota přes den a v noci. Zajímá-li někoho především situace, zda pozdě odpoledne při návratu z práce najde parkovací místo, je vhodnější se dívat na noční statistiky.

*„Každý občan, který má problém zaparkovat se snadno může podívat do naší mapy a z ní zjistí, na kterých místech v okolí svého bydliště s největší pravděpodobností dobře zaparkuje. Z dat se dá třeba vyčíst, kolik lidí ve vaší ulici má zaplaceno parkovací oprávnění,“* popisuje Vansa využitelnost aplikace pro běžného člověka.
Druhým ukazatelem, který si můžete na mapě prohlédnout, je tzv. respektovanost zón. Ta určuje, kolik procent parkujících aut zaparkovalo v souladu s pravidly a legálně – ať už jde o platící rezidenty, nebo platící návštěvníky z jiných míst.

*„Z dat je vidět, že v tomto směru je zde ještě velký prostor pro zlepšení, správně parkuje pouze 75 % vozidel.  Dá se v podstatě říct, že kdyby v ulicích parkovali jen ti s oprávněním, zaparkuje bez problémů každý rezident na Praze 4,“* popisuje nejdůležitější zjištění Vansa.

Současná koalice podle Vansy s neplatiči bojuje stejně úspěšně, jako hygiena s covidem – oddělení je zoufale poddimenzované, nevybavené, nestíhá a je několik měsíců pozadu. Přitom vymáhání pokut je samofinancovatelná záležitost – není to o nedostatku peněz, ale neochotě problém efektivně řešit. Proces je z velké části již digitalizovaný, přesto obsahuje řadu úkonů, které vyžadují rutinní manuální vstup.

Piráti na magistrátu proto zahájili projekt, který má za cíl tyto procesy vyladit, aby na zónách placeného stání parkovalo správně nejméně 9 z 10 vozů. Po přesoutěžení současného provozovatele kontrolujících aut by mělo být možné pokutovat vozidla parkující na přechodech, v křižovatkách a také v zeleni.
*„Uleví tak v práci městským strážníkům, kterých je v Praze chronický nedostatek. Jejich  primárním úkolem má být starost o bezpečnost, ne rozdávání pokut za nevhodné parkování,“* říká k tomu zastupitel a člen výboru pro bezpečnost MČ Jan Hora.

Podkladová data se budou velmi hodit i na příští komisi dopravy Prahy 4, kde by se měla projednávat další možné rozšíření zón.



**Kontakt pro média:**<br>
**Tibor Vansa**, zastupitelka MČ Praha 4, tel: +420 776 555 622; mail: tibor.vansa@pirati.cz<br>
**Michal Polák, Media manažer KS Praha**, tel: +420 608 517 127; mail: michal.polak@pirati.cz<br>
