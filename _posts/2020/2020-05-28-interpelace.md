---
layout: post
category: CLANKY
title: Koalice na Praze 4 neschválila program mimořádného zastupitelstva, o odvolání starostky se nehlasovalo. Piráti místo radnice zveřejňují interpelace
date: 2020-05-28T12:00:00.000Z
author: Jan Hora
authorId: jan.hora
image: mimoradne-zastupitelstvo.jpg
tags: 
  - interpelace
  - verejne zakazky
  - mimoradne zastupitelstvo
  - odvolani starostky
  - radnice
---

*Praha 28. 5. 2020* - **Na středečním zastupitelstvu po čtyřhodinové debatě nebyl schválen program a koaliční většina tak odmítla řešit navrhované body jako odvolání starostky, důsledky koronakrize nebo problémové veřejné zakázky. Piráti na zastupitelstvu představili webovou stránku, na které začali zveřejňovat písemné odpovědi na interpelace občanů a zastupitelů, neboť koalice je zveřejňovat nechtěla.**

*„Již v prosinci jsme s kolegy z klubu STAN+KDU-ČSL navrhovali, aby městská část zveřejňovala interpelace a odpovědi na ně na webu městské části. Tento návrh se od té doby opakoval na několika jednáních zastupitelstva, ale nikdy nebyl zařazen do programu. Abychom ukázali, že to jde lépe, připravili jsme webovou stránku, kde zveřejňujeme jak záznamy ze zastupitelstva, tak písemné odpovědi na interpelace. Připadá nám poměrně nedůstojné, že o tyto podklady musíme žádat přes zákon o svobodném přístupu k informacím a zveřejňovat je sami,“* řekl k tomu předseda zastupitelského klubu Pirátů Adam Jaroš.

Piráti Praha 4 připravili a spustili projekt [ZVEŘEJŇUJEME NAMÍSTO RADNICE](https://praha4.pirati.cz/interpelace/). Na internetových stránkách postupně zveřejňují texty interpelací zastupitelů a občanů a odpovědí na ně v prohledávatelné podobě, aby si každý zájemce mohl jednoduše dohledat, jaké interpelace z řad občanů a zastupitelů proběhly, kdo byl interpelován a jaká byla odpověď. Díky tomu může mít veřejnost více informací o tom, jak se řeší nebo neřeší problémy občanů na Praze 4. Na uvedené stránce lze rovněž nalézt záznamy z jednotlivých zasedání zastupitelstva, protože Praha 4 je na svých stránkách archivuje pouze půl roku. Na našich stránkách se veřejnost může podívat na všechny záznamy bez časového omezení.

Koaliční většina zároveň neschválila program zastupitelstva a jednání tak bylo ukončeno bez projednání jediného bodu. Nedošlo na hlasování o odvolání starostky Ireny Michalcové. Zastupitelstvo se rovněž nemohlo věnovat řešení aktuálních problémů, které byly navrhované jako body na program. Zmínit lze například kontrolu mnohých problémových zakázek, jako byly zakázky na nákup ochranných a dezinfekční pomůcek, nebo zakázky v oblasti IT.  Projednávat se také měly podmínky nájmu, pronájmu a prodeje nemovitého majetku na Praze 4 nebo činnost radnice v době koronakrize. Koalice se odmítla vyjádřit i k zákonu o kompenzačním bonusu, který obce může připravit až o 10 miliard korun. Ujištění vlády, že tyto prostředky budou obcím vráceny formou dotace, podle Pirátů nejsou dostačující.

**Kontakt pro média:**<br>
**Jan Hora**, zastupitel MČ Praha 4, tel: +420 775 608 734; mail: jan.hora@pirati.cz<br>
**Michal Polák**, PR Manažer KS Praha, tel: +420 608 517 127; mail: michal.polak@pirati.cz
