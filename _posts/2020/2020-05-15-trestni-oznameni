layout: post
category: CLANKY
title: >-  
  Piráti Praha 4: Pirát Tibor Vansa podává trestní oznámení kvůli předraženým zakázkám během nouzového stavu 
date: 2020-05-15T20:00:00.000Z
author: Tibor Vansa
authorId: tibor.vansa
image: rozhovor.jpg
tags: dezinfekce trestni oznameni verejne zakazky zastupitelstvo
---

*Praha 15. 5. 2020* - **Pirát Tibor Vansa podává trestní oznámení týkající se podezřelých veřejných zakázek mezi firmou Rychle uklidit s.r.o a městskou částí Praha 4. Piráti Praha 4 mají podezření, že mohlo dojít k několika trestným činům. Na kauzu v pátek upozornil také [Deník N](https://denikn.cz/357845/radnice-kupovala-pullitry-dezinfekce-za-sest-set-korun-neni-to-predrazene-je-to-mnozstevni-sleva-tvrdi-dodavatel/?ref=tit).**

Majitelem firmy je Martin Rezek, který je členem ODS a v minulosti byl zastupitelem na Praze 15. Firma sídlí na stejné adrese, jako jeho advokátní kancelář. Z důvodu dále uvedených se domníváme, že jde o schránkovou firmu, jakých má pan Rezek několik. Firma Rychle uklidit s.r.o. získává veřejné zakázky minimálně od roku 2016, v celkové výši přesahující 9 milionů korun. S výjimkou poslední jde o zakázky pod 200 tisíc korun, které je možné zadat bez výběrového řízení a bez schválení radou. Z daňového přiznání firmy vyplývá, že tyto zakázky pro Prahu 4 byly jejím jediným příjmem.

*“Cena většiny těchto zakázek je vzhledem k plnění nepřiměřeně vysoká a jejich potřebnost a dodání je s delším odstupem obtížně prokazatelné. Fakt, že v registru smluv je uvedena pouze polovina z nich, nejspíš není administrativní chybou, ale úmyslem s cílem zakrýt plnění bez právního důvodu. Domnívám se, že městské části byla způsobena škoda přesahující jeden milion korun. K podání trestního oznámení mě přiměly dva obchody z doby během nouzového stavu. I když nakupovat v tomto období bylo velmi těžké, stále platí povinnost vyvinout přiměřené úsilí k dosažení přijatelné ceny. Tvrdím, že v tomto směru nebylo žádné úsilí vyvinuto, a že zakázky byly poskytnuty s cílem obohacení dotyčné firmy. Z tohoto důvodu se jedná ze strany úřadu MČ Praha 4 minimálně o trestný čin porušení péče řádného hospodáře z nedbalosti,”* vysvětluje Tibor Vansa.

*“Během pandemie jsme viděli ohromnou ochotu českých firem pomáhat a dodávat ochranné pomůcky, leckdy i zdarma. Využívání stranické schránkové firmy ke spekulativním prodejům považuji od ODS za obzvláště nemorální,”* uvádí Tibor Vansa.

Klub Pirátů bude na dnešním zastupitelstvu požadovat prověření zakázek s danou firmou a dále pak audit počtu zakázek chybějících v registru smluv. Aby se zabránilo dalšímu opakování této kauzy, budeme požadovat znovuzavedení námi připravené směrnice o veřejných zakázkách, a dále rozklikávací rozpočet s detailem na fakturu. Softwarová podpora je od hlavního města připravena, stačí, aby městská část tuto nabídku využila. 

První obchod se týká dezinfekce na ruce, která byla dodána v rámci třech veřejných zakázek z [30. března](https://smlouvy.gov.cz/smlouva/12080552), [3. dubna](https://smlouvy.gov.cz/smlouva/12129760) a [8. dubna](https://smlouvy.gov.cz/smlouva/12176936). Nakoupeno bylo celkem 1184 kusů dezinfekčního gelu Omay na ruce o objemu 500 ml za jednotkovou cenu 489 Kč bez DPH. Celkem bylo vyplaceno 700 tisíc korun včetně DPH. Pro srovnání, pražský dopravní podnik [nakoupil](https://smlouvy.gov.cz/smlouva/12018680) ještě v březnu 5000 kusů dezinfekce za 159 Kč bez DPH za kus. Vyjdeme-li z této částky, je škoda způsobená MČ Praha 4 rovna půl milionu korun. Více o předražených dezinfekcích na ruce si můžete přečíst [tady](https://www.piratskelisty.cz/clanek-3135-radnice-prahy-4-objednala-dezinfekci-45krat-draz-nez-mohla-mistni-pirati-rozdali-100-litru-dezinfekcniho-roztoku).

**Kontakt pro média:**
**Tibor Vansa**, Piráti a nezávislí, zastupitel MČ Praha 4, tel: +420 776 555 622; mail: tibor.vansa@pirati.cz<br>
**Michal Polák**, PR Manažer KS Praha, tel: +420 608 517 127; mail: michal.polak@pirati.cz
