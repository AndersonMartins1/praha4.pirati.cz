---
layout: post
category: blog
title: >-  
  První den po volbách
date: '2018-10-08 00:01am'
author: Tibor Vansa
authorId: tibor.vansa
image: posts/vyjednavani.jpg
tags: vyjednavani praha4 
---

<i>Zápis z prvního dne politických vyjednávání na Praze 4</i>


Vážení příznivci a voliči, 

Přinášíme Vám report ze včerejších jednání. Zápisy z povolebních vyjednávání nelze zveřejnit v takovém detailu, jaký budeme požadovat během standardního období, přesto doufám, že Vás potěší naše snaha dávat aktuální informace. 

Náš zastupitelský klub se sešel v neděli v 10.00. Došlo k jeho ustanovení a zvolení našeho lídra Tibora Vansy předsedou klubu. Do hlavního vyjednávacího týmu byli zvoleni:
Tibor Vansa, Petra Rejchrtová a Matej Šandor. 
Dohodli jsme si vyjednávácí strategii. Preferujeme radu s jasnou podporou v zastupitelstvu a vnitřně konzistentním programem,  budeme proto primárně jednat o následujících koalicích:

Piráti + Zelení + Společně pro Prahu 4 (STAN + Lidovci) + TOP09

Piráti + ODS + Společně pro Prahu 4 (STAN + Lidovci) + TOP09


Následovaly úvodní schůzky s jednotlivými partnery. Jejich pořadí bylo určeno především vzájemnými časovými možnostmi, ten den se potřeboval sejít každý s každým. Jejich pořadí proto žádným způsobem nenaznačuje naše preference. 

15.30 - setkání s Jaroslavem Míthem (ODS) v Podolí. Jejich ustavující schůze proběhne teprve v pondělí, nešlo proto o oficiální zahájení vyjednávání, pan Míth dorazil sám, přesily se prý nebojí:-). Oceňujeme, že nás respektují jako vítěze voleb a jejich jednání je konstruktivní.   

17.10 - setkání s Petrem Štěpánkem a Ivou Kotvovou (oba Zelení). Celkem rychle jsme přešli na konkrétní témata a pojmenovali vzájemné třecí plochy. Velkou většinu programu a zájmů máme společných, bohužel na tyto body nevyšel čas. Těšíme se na další společný postup. 

18.30 - setkání s Michalem Hrozou (TOP09). Ani v rámci programu, ani v personálních otázkách jsme nenarazili na sporné body. Z naší strany jim proto rádi poskytneme důstojné zastoupení ve funkcích, s ohledem na počet jejich zastupitelů.

19.15 - setkání se Lukášem Zichou (STAN), Tomášem Kaplanem (KDU-ČSL)  a Ondřejem Růžičkou (STAN).  Šlo o podrobné, konstruktivní jednání, u obou stran byla viditelná snaha se dohodnout. 

Setkání s Hnutím Ano teprve proběhne v dalších dnech. 

