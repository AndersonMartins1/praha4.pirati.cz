---
layout: post
category: blog
title: >-  
  Piráti na zastupitelstvu Prahy 4: Koaliční zastupitel nejspíš dluží radnici miliony, MČ vstoupila do Otevřených měst a byl obsazen kontrolní výbor
date: '2019-06-03 00:01am'
author: 
image: posts/ctvrte_zasedani.png
tags: opozice kontrolni vybor otevrena mesta
---

<b>Zastupitelé Pirátů se dnes zúčastnili zasedání Zastupitelstva MČ Praha 4, poprvé v roli opoziční strany. Měli vůli řešit nejpalčivější problém nové koalice, přibližně 2,3 milionový dluh jejich zastupitele vůči městské části. Téma bylo shozeno ze stolu. Naopak prošel návrh připravovaný bývalým pirátským radním pro IT a transparentnost Janem Horou na vstup Prahy 4 do spolku Otevřená města. Byl obsazen také kontrolní výbor Rady MČ Praha 4. Jeho členy se za Piráty stali Tibor Vansa a Viktor Derka. Post předsedkyně získala zastupitelka Iva Kotvová (Zelení a Nezávislí) i přesto, že Piráti jsou nejsilnějším zastupitelským klubem.</b>

Vstup Prahy 4 do spolku Otevřená města na návrh bývalého pirátského radního Jana Hory přinese MČ řadu výhod v podobě přístupu ke sdílenému know-how v oblasti otevřeného fungování místní samosprávy. Jedná se o zveřejňování informací a využití otevřených dat, zadávání veřejných zakázek či zapojování veřejnosti do rozhodování. Hlavním přínosem jsou možné výrazné úspory za progresivní software pro radnice. Konkrétně má Praha 4 nyní otevřenou cestu k okamžitému využití rozklikávacího rozpočtu CitiVizor až na úroveň faktur, převyšující aktuálně užívaný systém Gordic a technické řešení webu MČ, zasluhující radikální modernizaci pro lepší služby občanům. Záleží tedy na novém vedení.

Ze největší problém nové koalice Piráti považují zastupitele Zdeňka Zieglera (Hnutí ANO). Praha 4 se s ním soudí o 2,3 milionu z důvodu bezdůvodného obohacení. Oprávněnost postupu MČ potvrdil i Nejvyšší soud, naposledy se v její prospěch vyjádřil obvodní soud Prahy 4 na podzim 2018. Věc nyní leží u městského soudu. Nová koalice bohužel odložila pirátský návrh usnesení o aktivním vymáhání pohledávky v její plné výši. “Namísto věcného vysvětlení jsme se od pana Zieglera dočkali jen jeho povýšeného vyjádření, že v době, kdy on začal obchodovat s městskou částí, naši zastupitelé seděli ještě ve 3. třídě ZŠ. Nepochybujeme o tom, že pan Zdeněk Ziegler se vyzná v různých druzích obchodování. Nejsme si však jisti, zda je právě toto správná kvalifikace pro práci zastupitele a člena dozorčích rad obou městských společností, kam byl též jmenován,” komentuje včerejší rozhodnutí koalice na zastupitelstvu bývalý místostarosta za Piráty Tibor Vansa. 
