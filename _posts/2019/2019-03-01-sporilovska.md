---
layout: post
category: blog
title: >-  
  Těžká volba dopravních priorit pro Prahu
date: '2019-03-01 00:01am'
author: 
image: posts/sporilovska.png
tags: sporilovska zakryti 
---

<b>Na včerejším jednání zastupitelstva Hlavního města Prahy schválen rekordní investiční rozpočet, jehož velká část je určena právě pro oblast dopravy. Mezi schválenými investicemi jsou projekty, které dopravně uleví Praze 4. Nepodařilo se bohužel prosadit významnější částku na zakrytí Spořilovské ulice. </b>

Vedle investice do klíčového projektu trasy metra D schválilo zastupitelstvo HMP také další, pro Prahu 4 velmi důležité projekty. Mezi ně patří příprava výstavby Dvoreckého mostu, oprava Barrandovského mostu i protihluková opatření v některých úsecích páteřní dopravní sítě. Rozpočtová položka na zakrytí komunikace Spořilovská je bohužel nízká.

Přednost dostala investice do jihovýchodní části pražského okruhu. V případě, že by se jako první řešila Spořilovská ulice, by mohlo dojít k zásadnímu kolapsu dopravní obslužnosti v širokém okolí, jelikož zde není varianta objízdné trasy. Prioritou proto pro pražský magistrát zůstává právě dokončení komunikace v úseku 511 (jihovýchodní část pražského okruhu), která po svém dokončení také významně uleví dopravě na Spořilově. Nová magistrátní koalice bohužel zdědila dopravní infrastrukturu ve velmi špatném stavu a musí proto pečlivě volit, které stavby dostanou prioritu a které budou muset počkat.

“Během jednání zastupitelstva jsem vedení magistrátu veřejně žádal o navýšení prostředků na Spořilovskou. Současně jsem navrhoval snížit rozpočtovanou podporu u jiných dopravních investic na území městské části Praha 4, ze kterých by bylo možné prostředky přesunout. Bohužel jsem prozatím zůstal nevyslyšen,” konstatuje pirátský místostarosta MČ Praha 4 Tibor Vansa. “S magistrátem budeme i nadále jednat,” doplnil Vansa.



Kontakt: 
Tibor Vansa, místostarosta MČ Praha 4, [tibor.vansa@pirati.cz](tibor.vansa@pirati.cz)
