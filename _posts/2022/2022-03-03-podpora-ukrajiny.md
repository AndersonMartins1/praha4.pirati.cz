---
layout: post
category: CLANKY
title: Praze 4 se přidává k podpoře Ukrajiny, na pomoc pošle 2 miliony. Zastupitelé se shodli nad návrhem Pirátů.
date: 2022-03-03
author: Jan Hora
authorId: 
image: posts/podpora-ukrajiny.jpg
tags: 
  - podpořme ukrajinu
  - humanitární pomoc
  - ukrajina
  - zastupitelstvo
  - jan hora

---


*3. března 2022* – Solidarita sjednocuje. Zastupitelé napříč politickým spektrem schválili návrh Piráta Jana Hory. Vyjádření podpory a solidarity s Ukrajinou podtrhuje návrh také darem 500 tisíc korun poukázaným humanitární organizaci Člověk v tísni, která zajišťuje pomoc válečným uprchlíkům na Slovensku, na hranicích s Ukrajinou i přímo ve Lvově. 

Nad to se zastupitelé na návrh Hory shodli na poskytnutí finančního příspěvku také Zastupitelskému úřadu Ukrajiny v ČR – 1 500 000 korun bude využito na nákup obranného materiálu. *“Invaze Ruska a nastalá situace na Ukrajině je zásadním ohrožením bezpečnosti a míru v Evropě, a její řešení je proto v zájmu hlavního města Prahy i všech jeho městských částí,”* stojí ve schváleném usnesení, které z Horova návrhu vzešlo.

Lidem, kteří před ruskou agresí na Ukrajině uprchli do Prahy městská část vyhradí volné a obyvatelné byty, nebo bude o jejich ubytování postaráno jiným řádným způsobem. A to do doby, dokud válečný konflikt v jejich domovské zemi bude trvat.

*“Přijíždí zejména ženy s dětmi. Hlavně u dětí by naším cílem mělo být co možná největší zmírnění stresu, který s sebou náhlé opuštění domova a jistot bezesporu nese. Nečekal bych, že i děti Evropy v 21. století může trauma války bezprostředně ohrožovat. To nejlepší, co může naše městská část udělat, je postarat se o co nejvíce lidí. Ti, kdo na Ukrajině zůstávají a bojují musí vědět, že jejich blízcí jsou v bezpečí a že je o ně dobře postaráno,”* říká k tomu Jan Hora. Usnesení zastupitelé schválili na svém zasedání 2. března.

Více informací k možným formám pomoci lidem prchajícím z Ukrajiny najdete na odkazu: <a href="https://ukrajina.pirati.cz/"><b>Podpořme Ukrajinu!</b></a>


**Kontakt pro média:**<br>
**Jan Hora**, zastupitel MČ Praha 4, tel: +420 775 608 734; mail: jan.hora@pirati.cz<br>
**Michal Polák**, Media manažer KS Praha, tel: +420 608 517 127; mail: michal.polak@pirati.cz

