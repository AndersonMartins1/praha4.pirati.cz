---
layout: post
category: CLANKY
title: Piráti podpořili a schválili dotace pro sport, kulturu a bezpečnost mládeže
date: 2022-05-13
author: Piráti Praha 4
authorId: 
image: posts/hlasovani.jpg
tags: 
  - zastupitelstvo

---

Na květnovém zasedání Zastupitelstva městské části Praha 4 Piráti a nezávislí podpořili a schválili návrh k udělení dotací pro podporu v oblastech – sportovních a tělovýchovných aktivit; kulturní a spolkové činnosti; bezpečnosti dětí a mládeže, rizikového chování dětí a mládeže a na podporu organizací zabývajících se snižováním rizik v oblasti protidrogové problematiky; sociální a zdravotní; rodinné politiky a integrace cizinců a národnostních menšin; životního prostředí.

Pozitivní novinkou je, že podávání žádostí o podporu a jejich kompletní správa je již plně spravována novým dotačním softwarem, který usnadňuje práci žadatelům (např. podávání žádostí online) i samotným úředníkům. Software získala naše městská část zdarma jako součást dohody se spolkem „Otevřená města“.

> „Jsem rád, že se nám podařilo prosadit tento nový software, který respektuje a napomáhá uživatelům pohodlně vyřídit a následně spravovat dotační žádosti. Nyní se chceme zaměřit na samotné programy, které v jistých ohledech neodráží současné potřeby v jednotlivých dotačních oblastech, jako jsou programy prevence bezpečnosti dětí a mládeže v online prostředí, větší podpora volnočasových aktivit, sportovní a sociální oblasti, komunitní projekty nebo opomíjené programy na životní prostředí,“ říká zastupitel Josef Vlach (Piráti a nezávislí).
