---
layout: post
category: CLANKY
title: Pirátský zastupitel Josef Vlach zvolen předsedou kontrolního výboru Prahy 4
date: 2022-11-10
author: Jan Hora
authorId: Jan.Hora
image: posts/josef_vlach.jpg
tags: 
  - pirati
  - zastupitelsvo
  - komunal
  - josef vlach

---

*11. listopadu 2022* – **Zastupitelé MČ Praha 4 ve středu na svém ustavujícím zasedání zvolili radu složenou ze zástupců SPOLU a ANO. Starostou se stal Ondřej Kubín (ODS), SPOLU má taktéž většinu v radě. Koalice má těsnou většinu 23 hlasů z 45. Předsedou Kontrolního výboru byl zvolen Josef Vlach (Piráti).**

Osm Pirátů zvolených v komunálních volbách na Praze 4 složilo spolu s ostatními zastupiteli ve středu slib a zastupitelstvo poté zvolilo radu, předsedy a členy jednotlivých výborů zastupitelstva. Kontrolnímu výboru bude předsedat Pirát Josef Vlach, zastoupení mají Piráti i v dalších výborech. Hlasování se neobešlo bez menšího dramatu, kdy navržený kandidát na radního Filip Vácha (TOP09) byl zvolen teprve na druhý pokus. Napoprvé získal pouze 22 hlasů. 

*“Děkuji zastupitelům za důvěru. Jsme toho názoru, že pokud největší opoziční kluby navrhnou vhodné kanidáty, měla by jim pozice předsedy kontrolního výboru připadnout.  Kontrolní výbor dohlíží na plnění usnesení zastupitelstva a rady, dodržování právních předpisů ostatními výbory i úřadem a plní další úkoly, jimiž jej pověřilo zastupitelstvo.  Také by měl dohlížet na vypořádání podnětů občanů. Je tedy základem kvalitního a transparentního fungování volených zástupců i úřadu jako celku. Díky naší otevřené a transparentní politice nám voliči uvidí při práci pod ruce. Doufáme, že to ještě zvýší zájem lidí o práci radnice a komunální politiku. Budeme konstruktivní opozicí,”* říká ke svému zvolení Josef Vlach.

Městskou část povede staronová koalice ODS, TOP 09 a ANO. Irenu Michalcovou z ANO vystřídal v křesle starosty Ondřej Kubín z ODS, většinu v radě má taktéž koalice SPOLU. *“Neočekáváme výrazně inovativní přístup ve správě jedné z největších pražských městských částí, spíš půjde o vládu mírného pokroku v mezích toho, jak se to dělalo vždycky. Zvolení našeho kandidáta předsedou kontrolního výboru ale ukazuje, že koalice SPOLU a ANO chápe, že pirátské myšlenky a náš konstruktivní přístup budou pro městskou část přínosem. Upřímně věřím, že se nám i z opozice podaří prosadit opatření přínosná pro obyvatele Prahy 4 a nastartovat alespoň některé z potřebných změn,”* uvedl Jan Hora, volební lídr a předseda zastupitelského klubu Pirátů. 

**Kontakt pro média**<br>
**Jan Hora**, zastupitel MČ Praha 4, tel. +420 775 608 734; mail jan.hora@pirati.cz<br>
**Josef Vlach**, zastupitel a předseda Kontrolního výboru MČ Praha 4, tel +420 775 887 379, e-mail josef.vlach@pirati.cz<br>
**Michal Polák**, Media manažer KS Praha, tel +420 608 517 127; mail michal.polak@pirati.cz
